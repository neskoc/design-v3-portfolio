---
Title: Kmom06
Description: Redovisning av kursmoment 6
Date: 2020-12-12
Template: kmoms
---

## Kursmoment 6

### Redovisning

Som en person med väldigt stark teknisk och tunn designbakgrund känner jag mig fortfarande ganska osäker inom designområdet. Det är en del nya termer som fortfarande inte lagt sig och jag tänker fortfarande väldigt mycket i tekniska termer även inom designområdet.

Reflexmässigt ser jag design genom tekniska mått som storlek, mängd, antal osv. i stället som en visuell och funktionell helhet. Det krävs nog att man arbetar mer med design för att bli av med (en del) av detta. Så jag får kämpa en hel del att inte hela tiden falla tillbaka till tekniken.  
Den nyttigaste delen av denna uppgift är att jag blev tvingad att tänka mer på helhetsbilden som en webbdesigner och inte som en tekniker (hur mycket jag nu har lyckats med det).

Som jag förklarat i analysdelen har jag valt att inte göra några förändringar i din design trots de identifierade bristerna (de kände jag till även innan). Min erfarenhet är att ändringarna lätt leder till följdproblem vilket i sin tyr resulterar i många timmars arbete. Personligen har jag svårt att hålla fingrarna i styr och börjar jag peta i en sak har jag svårt att kontrollera mig att inte börja ändra i massa annat också.

Jag har haft en ganska bra uppfattning av vad en webbdesign är för något. Men detta var rätt så ytligt och mest i roll av en beställare/betraktare samt tekniker. Nu har jag fått göra själv olika delar av webbdesign och jag kan även sätta ord på en bra webbdesign även om jag känner mig ganska skakig på den fronten.  

__TIL__: En hel del begrepp inom design jag känt till har nu fått en tydligare bild i mitt huvud. Jag har nu en mycket bättre grund för en fruktbar diskussion om design och med äkta design-folk. Design känns nu också inte lika skrämmande som tidigare fast jag är medveten om att det finns många luckor kvar.

Komplettering (missat att skriva om det):  
På analyssidan har jag samplat färger från den analyserade sidan (Moon of Alabama) och därför klarar det inte Lighthouse testet där (td-fältet) i tabellen.
Lighthouse analys bör därför ha undantag där för felet ligger inte i min analys utan på den analyserade sidan.
Även en person med funktionsnedsättning vad det gäller syn kommer ha nytta av den informationen.